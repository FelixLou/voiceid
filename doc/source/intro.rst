Introduction
============

Oggi l'estrazione di informazioni dai contenuti multimediali è diventato obiettivo di una vasta cerchia della comunità scientifica nazionale. Solo ultimamente l'audio è diventato ulteriore fonte di informazione per l'analisi dei contenuti consentendo una migliore classificazione degli stessi.  Un sistema che riesca ad elaborare un video sulla base dell'audio permette di individuare ad esempio tutti gli intervalli in cui parlano i differenti speakers anche dove non sono visibili; i pochi sistemi open-source presenti al momento che fanno uso di un database, non consentono di trattare il caso in cui la voce in ingresso non appartiene ad alcun speaker precedentemente riconosciuto.
Il sistema di *Speaker Identification* che viene proposto si basa proprio sulle necessità descritte sopra: associare, se esiste, ad un insieme di voci in input, un gruppo di voci conosciute (speakers) che vi corrispondono più similmente. La parte di segmentazione del video viene effettuata mediante il sistema di *Diarization* realizzato nel progetto LIUM [#]_ che consiste nel partizionare un flusso audio in ingresso in segmenti omogenei sulla base dell'identità del parlante. Più precisamente *LIUM SpkDiarization* comprende un set completo di strumenti per realizzare un sistema di individuazione degli speakers, passando dal segnale audio al clustering degli speakers. Questi strumenti includono l'estrazione delle features con il calcolo MFCC, il rilevamento dei segmenti privi di audio e la classificazione attraverso i *Gaussian Mixture Models*. Affiancando al sistema di classificazione un database di voci è quindi possibile studiarne il comportamento sulla base degli scores ottenuti; per poter ad esempio accettare o respingere un'identità è necessario individuare una soglia di decisione. Allo stesso tempo la soglia decisionale potrebbe risultare troppo restrittiva e risulta necessario intervenire anche su altri fattori. Un altro obiettivo è quello di ridurre i tempi di risposta del sistema e quindi consentire un riconoscimento più rapido utilizzando l'informazione sul genere degli speakers oppure costruendo un database di singoli modelli per ciascuna voce utente precedentemente registrata. Il sistema da noi proposto raggiunge nel confronto 1:N un tasso di riconoscimento del 99\% 
con un tempo di classificazione di circa 4 secondi con 10 voci nel database....(da rivedere interamente)
Il primo paragrafo descriverà in maniera essenziale l'architettura del sistema e in modo più dettagliato i singoli macro-blocchi. Nel secondo paragrafo verranno descritte in maniera esaustiva le caratteristiche del database mentre nel terzo saranno elencate le fasi della sperimentazione; infine una descrizione dell'applicazione Voiceid e le conclusioni. 

.. [#] E' un progetto nato cinque anni fa nel Laboratorio d'Informatica dell'Università di Maine (Francia). 
